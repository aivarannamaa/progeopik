*2. Kontrolltöö, 8.-9. november*
==================================

Kontrolltöös on (esialgse plaani järgi) 3 ülesannet, mis nõuavad 1.-8. nädala teemade valdamist. Maksimaalselt on võimalik saada 20 punkti.

Teemad
------
* operatsioonid arvude ja sõnedega
* muutujad
* sisend ja väljund
* **tingimuslause**
* **funktsioonid**
* **tsüklid** (``while`` ja ``for``)
* **järjendid** (koostamine ja kasutamine, järjendifunktsioonid)

Kontrolltöö põhirõhk on paksus kirjas esitatud teemadel.

Nõuanded
------------------
* Lugege läbi :ref:`tagasivaade_1-8`
* Kui te pole kindlad, et suudate lahendada KT ülesanded ettenähtud aja piires, siis vilumuse suurendamiseks lahendage läbi ka praktikumides lahendamata jäänud ülesanded (näidislahendused leiate Moodle'ist, aga üritage kindlasti algul lahendada iseseisvalt).
* Aja säästmiseks on soovitav teha endale ka paberkandjal "spikker", kust te saate vajalikke asju (nt. ``range``'i või järjendite viilutamise näiteid) kiiresti järele vaadata.


Korraldus
---------
Kontrolltööks on aega 90 minutit. 

Kõigi ülesannete lahendused tuleb vormistada eraldi programmina (st. eraldi failides). Failid tuleb laadida Moodle'isse ning saata ka oma rühma juhendaja e-mailile.

Kontrolltöö ajal võib kasutada kaasavõetud materjale ja internetti. *Suhtlemine (sh. interneti teel) ei ole lubatud* (aga loomulikult võib küsida juhendajalt selgitust, kui ülesande mõte jääb segaseks). Internetti failide üleslaadimine pole lubatud (va. oma lahenduse laadimine Moodle'isse). Failivahetusprogrammide (nt. Dropbox) kasutamine pole lubatud.

