*Õpiku stiil, peatüki ülesehitus, formaat jne.*
===================================================

[Praegu on siin Aivari nägemus asjast. Palun kommenteerige / muutke / täiendage! ]


Soovitavad õpiku omadused
----------------------------------------
* Õpik on kasutatav nii otsast-lõpuni lugemiseks, kui ka hiljem info kiireks leidmiseks. St sisu tuleks visuaalselt erinevalt liigendada.
* Sobib nii usinatele tuupuritele, võimekatele laiskadele, kui ka võimekatele entusiastidele. (st. on eri tasemega ülesandeid ja eri tasemega selgitusi)
* Soodustab / nõuab oma peaga mõtlemist. Õiget vastust ei anta kergekäeliselt välja. Mõned ülesanded / mõtteharjutused võiks olla sellised, millel polegi õiget vastust.
* Lähenemine on probleemipõhine -- enne uue vahendi tutvustamist tekitatakse eelnevate ülesannete põhjal selle jaoks vajadus / huvi (nt. enne funktsiooniparameetrite õpetamist on ülesanne, mis nõuab peaaegu identse koodi kasutamist eri kohtades). **Enne peaks tudengil tekkima küsimus ja siis alles loeb ta vastust**.
* Lugemis- ja tööprotsess on vaheldusrikas: analüüs vs meeldejätmine, lakoonilised definitsioonid vs rahulikud vabas vormis selgitused, "nina-vastu-lina" harjutuste kallal pusimine vs antud teema sügavama/üldisema mõtte otsimine.
* Toon on vaba, selgus on kõrgema prioriteediga kui korrektsus


Ühe peatüki sisuline ülesehitus
--------------------------------
[ vastab enam-vähem Gagne'le: http://edutechwiki.unige.ch/en/Nine_events_of_instruction ]

[ vt ka http://edutechwiki.unige.ch/en/Textbook_writing_tutorial#Overview_of_textbook_chapter_element ]

* (mingi asjakohane tsitaat, lihtsalt ilu pärast või selleks, et tekitada lugejas positiivne meelestatus)
* Motiveeriv **sissejuhatus**: eelneva peatüki mainimine ja sellega seoses uue probleemi sissetoomine. Uue konstruktsiooni või teema tutvustamine ("thesis statement"). "Mida" ja "miks" küsimustele vastamine. See osa peaks tudengit veenma, et seda peatükki on mõtet õppida. Võiks ka ühe lausega ära mainida, mis siin peatükis juhtuma hakkab (preview/outline).
* (õpiväljundid (Kas on vajalik? Minu arvates jätavad kuidagi liiga formaalse mulje))
* **teema 1**

    * paar lauset konstruktsiooni või mõiste esmaseks tutvustamiseks ja motivatsiooniks
    * selgitavad näited koos märkustega ja täpsustustega
    * lihtne, analoogia põhjal lahendatav harjutus
    * kokkuvõte: üldistus + reference (konstruktsiooni skemaatiline esitus, definitsioon, tabel, lingid lisainfole vms)
    * tiba raskemad ülesanded (koos vihjetega, vajadusel ka ülesandega seotud kõrvalepõiked ja lisatäpsustused)
    * (analüüsi nõudev ülesanne (nt. üleskutse võtta see teema oma sõnadega kokku, või mingi küsimus, millele vastamine nõuab antud teema olemusse süüvimist). Eesmärgiks see, et tudeng käiks mõttes läbi, mida ta just luges/tegi.)

* **teema 2**
* (mingi arutlev **vahetekst**, mis ei mahu ühe teemaploki sisse, ja mida ei saa pidada ka valikuliseks lisainfoks, nt. "Milleks funktsioonid?")
* ...
* **teema n**
* **Kokkuvõte**: Sõnastik + peatüki kokkuvõte/tagasivaade/analüüs + analüüsi nõudev ülesanne. See osa peaks panema tudengit sammu tagasi astuma, kogu peatükki mõttes läbi käima ning uut infot süstematiseerima. Kokkuvõte võib kasutada muuhulgas jutustavat teksti, loetelupunkte vms. Siin võib olla ka sisestuskast, kuhu lugeja saab kirjutada kõige tähtsamad õpitud ideed tema arvates.
* (Loengu põhiidee graafiline esitus)
* **Ülesanded** (millest tuleb mingi hulk lahendada punkti saamiseks ?). Sisaldab ka mõtlemapanevad/arutlust vajavad küsimused (ei pruugi olla praeguste teadmistega lahendatavad). Nt. küsimused stiilis "Kas if-lauset on programmeerimisel kindlasti vaja või saab ka ilma?".
* **Projekti ideed**. 
* **Lisalugemine** (koos sellega seotud ülesannetega). Võiks näidata läbitud teemat laiemas kontekstis (nt. seostamine matemaatikaga või mingi muu valdkonnaga).

Peatüki esimene osa (st. tekst koos ülesannetega) on mõeldud kodus lugemiseks ja lahendamiseks enne vastavat loengut. Ülesannete osa on mõeldud praksis lahendamiseks ja lisalugemine + tärnülesanded on mõeldud hiljem kodus lugemiseks/lahendamiseks.



Loodetav tudengi tööplaan
~~~~~~~~~~~~~~~~~~~~~~~~~~~~~~

* nädala alguses kodus:
    * loenguks valmistumine
* loeng
* praktikum
* nädalavahetus (või järgmise nädala algus) kodus:
    * tärnülesannete lahendamine
    * projektiga tegelemine


Peatükkide ülesed asjad
---------------------------
* Materjal koosneb kahest poolest:
    * Esimeses pooles:
        * tutvustatakse keele põhivahendeid
        * juba alguses tuuakse sisse üks läbiv näiteprogramm. Iga uue teema juures mainitakse vastavat kohta näiteprogrammis
        * lisaks tuuakse sisse teemade seoste skeem, mis algul antakse kätte kui "läbiuurimata maade kaart" ja iga uue teema juures märgitakse ära, kus ollakse
    * teises pooles
        * minnakse ülesannetega süvitsi, vaadatakse asju ka pisut üldistatumalt (nt. järjendi elemendid võivad olla ka järjendid).
    * Kummagi poole lõpus kokkuvõte/tagasivaade/analüüs, projekt ja edasiste suundade mainimine.
* Läbiv näiteprogramm, mille juurde tullakse aeg-ajalt tagasi (võibolla eri pooltes erinevad programmid)
* Väljatrükkimiseks mõeldud cheat-sheet (või peaks selle soovitama igal tudengil endale ise koostada? Või jätta lüngad, kuhu tudeng ise lisab märkusi?)
* Indeks

Ülesannete liigid tegevuste järgi
-----------------------------------
* (täpse) vastuse ennustamine
* vastuse suurusjärgu hindamine
* avaldise koostamine mingi tulemuse saamiseks (vt. Zelle lk. 161)
* programmi/funktsiooni kirjutamine
* programmi käigu kirjeldamine
* etteantud koodi muutmine
    * täiendamine
    * vea parandamine
    * üldistamine
    * lühendamine
    * mingite konstruktsioonide asendamine teistega
    * segamini aetud koodiridade järjestamine
    * kommenteerimine
* Hägusalt püstitatud ülesanded, kus lahendaja peab ise fikseerima (ja ära mainima) mingid täpsustavad eeldused.
* Analüüs, ilma õige vastuseta küsimused, arutelu teemad, jms., nt:
    * milliste ülesannete juures saaks veel seda konstruktsiooni kasutada?
    * ...
* (Ajurünnaku ülesanne, kus pakutud ideed on näha kõigile kursusel osalejatele. Nt. projekti ideede väljapakkumiseks)
    

Ülesannete liigid raskusastme järgi
---------------------------------------
* Teksti sees:
    * äsja läbitehtud näitele analoogsed ülesanded
    * pisut mõtlemist nõudvad ülesanded
* Koduülesanded:
    * lihtsad soojendusülesanded
    * töömahukad ülesanded
    * Ülesanded, mis nõuavad pisut nuputamist / abstraktset mõtlemist / info otsimist
* Lisaülesanded (käivad koos lisalugemisega):
    * abstraktsed (nt. "Kuidas esitada sõnastikku funktsioonina? Kuidas realiseerida sel juhul sõnastiku täiendamine?")
    * tehnilised (nt. mingi teegi kasutamine)



Erinevat tüüpi sisu (e. teksti liigendamine)
-------------------------------------------------------------------
Stiililine ja visuaalne liigendamine peaks aitama lugejal leida üles õige info vastavalt olukorrale (esmakordne lugemine vs mingi detaili meeldetuletamine). Samas aitab see ka eri tasemega lugejatel keskenduda erinevatele "infokihtile" (algajatele puust-ja-punaseks selgitused ning standardnäited; edasijõudnutele ja muidu entusiastidele täpsustavad märkused, võrdlused teiste keeltega, üldistused jms).

Neile, kes soovivad kogu teksti mõttega läbi lugeda, pakub taoline liigendamine mõttetöös natuke vaheldust. Seega võiks eri tüüpi tekstiplokid olla kirjutatud ka verbaalselt erineva stiiliga (nt põhitekst asjalikult, kõrvalepõiked narratiivselt, näiteplokid lakooniliselt)

Põhitekst
~~~~~~~~~~~~~~
Põhitekst selgitab programmeerimise põhimõtteid, ütleb mis on mis ja kuidas asjad käivad (st. klassikalise õpiku stiil). Toon võiks olla enamasti asjalik ja enesekindel. Sisaldab põhiliselt uut infot, aga vajadusel ka meeldetuletusi. Mõeldud eelkõige algajatele esmakordse lugemise jaoks, mingi teema meeldetuletamiseks peaks piisama koodinäidetest ja "reference"-tabelitest.

Märkused, täpsustused, kõrvalepõiked
~~~~~~~~~~~~~~~~~~~~~~~~~~~~~~~~~~~~~~
Märkused on esitatud peenemas kirjas ja esinevad seega boonuse või lisana. Kas märkuste selline staatus teeb nad lugeja jaoks huvitavamaks või vastupidi? Ühelt poolt annab see laisematele lugejatele signaali, et siit võib üle lasta, aga samas võiks arvata, et  eristaatusega tekst tundub põnevam. Taolise ploki toon ja sisu peaks seega ka vastama sellele põnevuse ootusele. Sihtgrupp on peamiselt esimesel lugemisringil olevad entusiastid.

Kuna märkusel on erinev visuaalne ja verbaalne stiil, siis tuleb järgida, et nad ei killustaks ühte terviklikku põhiteksti mõtet. Seega sobivad nad kõige paremini teema, alamteema või lõigu lõppu.

[vt. Interior feature strands: http://edutechwiki.unige.ch/en/Textbook_writing_tutorial ]

Koodinäited
~~~~~~~~~~~~~~~~
Sihtgrupp: kõik, nii algajad kui edasijõudnud, peaks sobima esmakordsel lugemisel teema õppimiseks, aga ka hiljem millegi meeldetuletamiseks.


"Reference"
~~~~~~~~~~~~~~
Süntaksiskeemid, funktsioonide tabelid jms.

Joonised ja skeemid
~~~~~~~~~~~~~~~~~~~~
TODO

Ülesanded
~~~~~~~~~~~~~~
[Kas ülesanded peaks olema spetsiaalse kujundusega?]

Teemakaart
~~~~~~~~~~~~~~
TODO


Eri tüüpi sisu märgendamine
--------------------------------

Märkused
~~~~~~~~~~~~~~~~
reStructuredText'is on palju erinevate semantiliste nüanssidega direktiive märkuste kirjutamiseks aga selle õpiku jaoks tunduvad kõige sobivamad järgnevad (visuaalselt näidatakse kõik sama (suhteliselt neutraalse) stiiliga, erinevus on vaid kastikese pealkirjas):

    
``note``: Täpsustus, taustainfo või alternatiivne vaatenurk äsja käsitletud teemale. Pikema jutu puhul oleks parem kasutada ``topic``-ut. Kui sisu ei ole otseselt seotud eelneva jutuga, siis võiks kaaluda ``sidebar``'i kasutamist
    
.. note::

    Tavapärases matemaatilises notatsioonis võiks viimased näited kirjutada vastavalt 6.1529×10\ :sup:`18` ja 1.253×10\ :sup:`-12`.


``attention``: olulise nüansi meeldetuletus, veaoht vms

.. attention::

    Ära unusta, et parameetriks saadud listile tehtud muudatused on nähtavad ka funktsiooni väljakutsumise kohas!

``tip``: Nõuanne töö mugavamaks muutmiseks, teema lihtsamaks meeldejätmiseks vms.

.. tip::
    
    Kilpkonna saab panna kiiremini liikuma andes talle käsu ``speed(10)``

``admonition``: üldine, vabalt valitava pealkirjaga märkus

.. admonition:: Python 2

    Kui mõlemad operandid on täisarvud, siis teostab Python 2 täisarvulise jagamise.

``hint``: Sobib ennekõike ülesannete juures kasutamiseks. Selle ploki keha on algselt varjatud. [Kas peaks tegema kujunduse märkustest erinevaks?]

.. hint::

    Ülesande lahendus on väga sarnane näitele X



Pikem kõrvalepõige või lisaiinfo -- ``topic``
~~~~~~~~~~~~~~~~~~~~~~~~~~~~~~~~~~~~~~~~~~~~~~
Pikema lisainfo jaoks võiks kasutada "topic" direktiivi:
[Kas peaks tegema kujunduse märkustest erinevaks?]

.. topic:: Ujukomaarvude ligikaudsus

    Proovige läbi järgnev lihtne näide:

    .. sourcecode:: py3
        
        >>> 0.1 * 3.0
        0.30000000000000004

    Ootuspärane vastus oleks `0.3`, kuid Python tagastas midagi muud.

    Asi on selles, et arvutis esitatakse ujukomaarvud kahendkujul, kasutades piiratud arvu bitte ja seetõttu polegi võimalik teatud kümnendmurde (nende hulgas `0.1`) täpselt esitada (analoogiliselt pole kümnendmurruna võimalik täpselt esitada näiteks `10 / 3`). Taolistel juhtudel ümardatakse sisestatud arv lihtsalt lähima kahendmurruni ja see ongi põhjus, miks antud näites oli tulemus ebatäpne. 

    Kui ujukomaarvu on tarvis esitada kümnendmurruna (nt. ekraanile kuvamisel), siis toimub jälle ümardamine -- see on põhjus, miks sisestades käsureale ``0.1`` antakse vastuseks tagasi ``0.1``, kuigi Python sisimas ei suuda seda arvu täpselt esitada. Kui korrutasime ``0.1`` 3-ga, siis muutus viga juba piisavalt suureks, et saadud tulemusele lähim kümnendmurd oli ``0.30000000000000004``, mitte ``0.3``

    Tegelikult tekitab ujukomaarvude ligikaudsus probleeme vaid siis, kui me eeldame reaalarvude absoluutselt täpset esitamist (nt. kümnendmurruna esitatud rahasummad, kus murdosa tähistatab sente). Ujukomaarve kasutatakse peamiselt kõikvõimalike mõõtmistulemuste esitamiseks ja selle jaoks on Pythoni `float` tüübi ulatus ning täpsus enam kui piisav.

``topic``-u alternatiivina maksab kaaluda ``sidebar``-i.

Kokkuvõtlik infoplokk -- ``sidebar``
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
[Pole kindel, et meile üldse läheb seda vaja. Kas peaks tegema kujunduse märkustest erinevaks?]

"sidebar"-id näidatakse põhiteksti kõrval. Neid võiks kasutada näiteks selleks, et võtta kokku mingid põhitekstis mainitud faktid, või anda lisainfot põhiteksti kohta. Sidebar sobib eriti siis, kui tema sisu esitamiseks ei leia põhitekstis head kohta (vastasel juhul tuleks kaaluda topic-u kasutamist). Jama on see, et ta võib teha põhiteksti read liiga lühikeses, seetõttu sobib ta paremini väikeste asjade jaoks. 

Näide:

Python was conceived in the late 1980s[14] and its implementation was started in December 1989[15] by Guido van Rossum at CWI in the Netherlands as a successor to the ABC programming language (itself inspired by SETL)[16] capable of exception handling and interfacing with the Amoeba operating system.[2] Van Rossum is Python's principal author, and his continuing central role in deciding the direction of Python is reflected in the title given to him by the Python community, Benevolent Dictator for Life (BDFL).

.. sidebar:: Pythoni ajalugu

    * 1989 -- arenduse algus
    * 2000 -- Python 2
    * 2008 -- Python 3

Python 2.0 was released on 16 October 2000, with many major new features including a full garbage collector and support for Unicode. However, the most important change was to the development process itself, with a shift to a more transparent and community-backed process.[17] Python 3.0 (also known as Python 3000 or py3k), a major, backwards-incompatible release, was released on 3 December 2008[18] after a long period of testing. Many of its major features have been backported to the backwards-compatible Python 2.6 and 2.7.[19] Python has been awarded a TIOBE Programming Language of the Year award twice (2007, 2010), which is given to the language with the greatest growth in popularity over the course of the year (as measured by the TIOBE index).[20]
    
Teksti stiil/toon
----------------------
* Vaba? Formaalne? Lihtsa konstruktsiooniga laused?
* Sina-vormis? Teie-vormis? Umbisikuline, kaudne?

Failide kodeering
------------------------
UTF-8


